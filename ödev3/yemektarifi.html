<h1>Boxty -Patatesli Pankek-</h1>
<p>İrlanda mutfağının temel malzemesi patatestir. Boxty, 'patatesli pankek' anlamına gelen bir yemektir. Un, süt ve patates ile hazırlanan pankekler tavada çift taraflı olarak kızartılır. İsteğe göre pudra şekeri serpiştirerek tatlı olarak da servis edebilirsiniz. İrlanda usulü boxty nasıl yapılır birlikte görelim.</p>
<h2>Malzemeler</h2>
<p>
    <li>1 fincan un</li>
    <li>1-2 adet patates</li>
    <li>1 fincan patates püresi</li>
    <li>Sıvı yağ</li>
    <li>1 çay kaşığı tuz</li>
    <li>2 çay kaşığı kabartma tozu</li>
    <li>2 yumurta</li>
    <li>1/4 su bardağı süt</li>
    <li>Pudra şekeri</li>
</p>
<h2>Nasıl Yapılır</h2>


<ol><p>
    <li>İlk önce çiğ patatesleri rendeleyin ve temiz bir beze yerleştirin.</li>
    <li>Fazla nemli olmasını önlemek için bezi bükerek hafifçe suyunu süzün.</li>
    <li>Patates püresine yumurta ve rendelenmiş çiğ patates ekleyerek karıştırın.</li>
    <li>Farklı bir kapta un, kabartma tozu, tuzu karıştırın.</li>
    <li>Unlu karışımı, patates püresine ekleyerek çırpın.</li>
    <li>Kalınlaştırmak için süt ekleyin ve tekrar karıştırın.</li>
    <li>Bir tavayı orta ateşte ısıtın. İçerisine sıvı yağ veya tereyağı ekleyin.</li>
    <li>Yağ ısınmaya başladığında patatesli karışımdan bir miktar alın ve tavaya dökün.</li>
    <li>Patatesin kenarlarını düzelttikten sonra iki tarafını da kızartın.</li>
    <li>Patatesli harç bitene kadar bu işlemi tekrarlayın.</li>
    <li>Pişen pankekleri servis tabağına alın. Üzerine pudra şekeri veya maydanoz ekleyerek servis edebilirsiniz. Afiyet olsun.</li>
</p></ol>